<b>Structura secvenţială</b>
Declararea datelor
Sintaxa: variabila tip;

La începutul oricărui algoritm, vom preciza datele de intrare, datele de ieşire, eventualele date de manevră precum şi tipul acestora. Înainte de a utiliza orice variabilă, după cum am precizat şi anterior, o vom declara, precizând numele şi tipul ei. O variabilă nu poate fi declarată de mai multe ori în acelaşi algoritm.

<b>Exemple</b>
x real;
c caracter;
i  întreg;

<b>Operaţia de citire</b>
Sintaxa:  citeşte variabila1, variabila2, ..., variabilan;
Efect: Prin operaţia de citire (denumită şi operaţie de intrare) se preiau succesiv valori de la tastatură şi se asociază, în ordine, variabilelor speciﬁcate.

<b>Operaţia de scriere</b>
Sintaxa: scrie expresie1, expresie2, ..., expresien;
Efect: Operaţia de scriere (denumită şi operație de ieșire) presupune evaluarea în ordine a expresiilor speciﬁcate şi aﬁşarea pe ecran a valorilor lor pe aceeaşi linie.

<b>Operaţia de atribuire</b>
Sintaxa: variabila ← expresie;
Efect: se evaluează expresia, apoi se atribuie valoarea expresiei variabilei din membrul stâng.

<b>Observaţii</b>
1.Pentru claritate, putem insera într-un algoritm comentarii, mici texte explicative. Începutul unui comentariu este marcat de succesiunea de caractere /* iar sfârşitul comentariului este marcat de */.
Parcurgerea instrucţiunilor în secvenţă, în ordinea specificării lor, reprezintă o structură liniară ( secvenţială ). 

<b>Structura alternativă</b>
dacă expresie atunci
&emsp;instrucţiune_1
[altfel                            
&emsp;instrucţiune_2]
sf. dacă
(parantezele drepte indică faptul că ramura de altfel e opţională)
Efect:
Se evaluează expresia.
Dacă valoarea expresiei este adevărat, atunci se execută instrucţiune_1. Dacă valoarea expresiei este fals, se execută instrucţiune_2 dacă ramura de altfel există iar în caz contrar nu se execută nimic.

<b>Observaţii</b>
Atât pe ramura atunci, cât şi pe ramura altfel este permisă executarea unei singure instrucţiuni. În cazul in care este necesară efectuarea mai multor operaţii, acestea se grupează într-o singură instrucţiune compusă.
